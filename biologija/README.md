[Početna](../README.md)

---

# Biologija

## UVOD

Nastavni program biologije temelji se na osnovnim sadržajima biološke nauke i učenicima omogućava upoznavanje živog svijeta, a i zakonitosti koje u njemu vladaju. U 7. razredu učenici trebaju steći predstavu o razvoju živih bića na Zemlji i spoznati bogatstvo živog svijeta koje se očituje u raznolikosti vrsta. U 8. razredu posebna se pažnja posvećuje građi i funkcijama ljudskog organizma. Učenici potrebna predznanja stječu u nastavnom predmetu priroda u 5. i 6. razredu.

##CILJ

Cilj nastave biologije je da učenici steknu znanje o osnovnim biološkim zakonitostima, temeljnoj građi i funkcijama živih bića, da razviju prirodoznanstveni način mišljenja, upoznaju metode istraživanja prirode, razviju spremnost i primjerenu odgovornost za primjenu stečenih znanja u životu.

##ZADAĆE

Učenik treba:
- usvojiti znanje o raznolikosti i povezanosti živog svijeta i postupnosti njegova razvoja,
- upoznati ljudski organizam, osnovnu građu i funkciju,
- razviti interes za prirodonaučna istraživanja, za napredak u biologiji i za područja njene primjene (poljoprivreda, zdravstvo, biotehnologija),
- razviti umijeće promatranja, bilježenja promatranog, izvođenja zaključaka iz raspoloživog materijala o rasporedu i strukturi živog svijeta,
- razviti stav o odgovornosti za vlastito zdravlje,
- razviti pozitivan stav prema biologiji, želju za samostalnim učenjem, postavljanjem pitanja i provođenjem jednostavnih eksperimenata radi dobijanja odgovora,
- razviti stav prema životu kao vrijednosti i upoznati mogućnosti očuvanja i zaštite prirode, upoznati ljepote svoje okoline (zavičaj, domovina) i značaj očuvanja prirodnih ljepota i bogatstva za zdravlje i kvalitet života.

##NAPOMENA

Izborne teme se uvrštavaju u nastavni plan i program pojedinog razreda dogovorom učenika i učitelja, koji odlučuju koje će i koliko će od ponuđenih tema obraditi. Umjesto predloženih mogu se uvrstiti teme po vlastitom izboru.

Redoslijed pojedinih tema moguće je mijenjati, ako učitelj prosudi da je to prikladnije za usvajanje predviđenih sadržaja.

Pri obradi nastavnih tema valja uzeti u obzir zavičajne osobitosti. Pri obradi nastavnog gradiva, gdje god je to moguće, poželjno je primjenjivati praktičan rad. Preporučuje se koristiti Internet kao način dobijanja dodatnih obavijesti i podataka.

---

- [7. Razred](sedmi_razred/README.md)
- 8. Razred
- 9. Razred
