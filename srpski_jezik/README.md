[Početna](../README.md)

---

# Српски језик
## УВОД
Српски језик најопсежнији је предмет основношколског образовања. Настава српскиг језика најуже је повезана са свим осталим предметним подручјима јер се сва наставна комуникација остварује српским језиком. Предмет је заступљен од првога до деветог разреда, а обухвата четири предметне саставнице:
- српски језик,
- књижевност,
- језичко изражавање и
- медијску културу.

Према начелу унутар предметног повезивања задаће и садржаји свих предметних саставница међусобно се прожимају и надопуњују, а према начелу међупредметног повезивања функционално се повезују с осталим наставним подручјима.

## ЦИЉ
Темељни је циљ наставе спрког језика оспособити ученике за језичку комуникацију која им омогућава савладавање садржајима свих наставних предмета и укључивање у цјеложивотно учење. Остваривање сврхе и задаћа наставе спрког језика укључује овладавање стандардним језиком, а придоноси:
- развоју језичко-комуникационих способности при говорној и писаној употреби језика у свим функционалним стиловима;
- развоју литерарних способности, читатељских интереса и културе;
- стварању занимања и потребе за садржајима медијске културе; освјешћивању важности знања спрког језика;
- развијању поштовања према језику спрког народа, његовој књижевности и култури.

Настава спрког језика омогућава ученицима стјецање знања, вјештина, способности, стајалишта, вриједности и навика које придоносе њиховом личном развоју и омогућава им активно судјеловање у друштву. С обзиром на сложену структуру наставног предмета, потребно је навести како свака од предметних саставница придоноси остварењу темељног наставног циља: оспособљивање ученика за језичку комуникацију у свим приопштајним ситуацијама у којима се може затећи ученик основне школе.

Комуникација или споразумијевање остварује се размјењивањем порука: примањем и одашиљањем. Примање или рецепција претпоставља разумијевање језичке поруке, а одашиљање претпоставља језичку производњу или обликовање звучне и писане поруке.

Структурална и садржајна сложеност језичких порука којима су изложени ученици основне школе мора бити примјерена затеченом нивоу њихових језичко-комуникационих способности. Језичке способности остварују се језичким дјелатностима и мисаоном обрадбом. Примање порука укључује слушање и читање те мисаону обрадбу језичког садржаја. Одашиљање порука или језичка производња остварује се мисаоном обрадбом садржаја и његовим језичким обликовањем говорењем или писањем.

## ЗАДАЋЕ

Задаће свих саставница наставнога предмета одређене су с обзиром на то како поједина саставница придоноси остваривању темељног наставног циља. Задаће наставног подручја _српски језик_:
- оспособљивање ученика за успјешно сналажење у свакодневним приопштајним ситуацијама;
- овладавање језичким средствима потребним за успјешну комуникацију;
- освјештавање потребе за језичним знањем;
- сузбијање страха од језика;
- освјештавање разлика између стандардног језика и завичајних идиома;
- поступно усвајање спрког језичког стандарда.

Ради усклађивања програмских захтјева са законитостима језичко-интелектуалног развоја, знатно је сврховитије ученика од првог до четвртог разреда оспособљивати за практично служење српским језиком, посебно језичким нормама, него га учити језикословним појмовима тенормама и правилима на теоријском нивоу.

Задаће наставног подручја _језичко изражавање_:
- развој способности изражавања доживљаја, осјећаја, мисли и ставова;
- стварање навика употребе правоговорних (ортоепских) и правописних (ортографских) норми;
- остваривање успјешне усмене и писане комуникације.

Задаће наставног подручја _књижевност_:
- спознавање и доживљавање, тј. примање (рецепција) књижевних дјела;
- развијање осјетљивости за књижевну ријеч;
- развијање читатељских потреба;
- стварање читатељских навика;
- оспособљивање за самостално читање и примање (рецепцију) књижевних дјела.

Задаће наставног подручја _медијска култура_:
- оспособљивање за комуникацију с медијима: позориштем, филмом, радијем, штампом, стрипом, рачунаром;
- примање (рецепција) позоришне представе, филма, радијске и телевизијске емисије;
- оспособљивање за врједновање радијских и телевизијских емисија те филмских остварења.

---

- [1. Разред](prvi_razred/README.md)
- 2. Разред
- 3. Разред
- 4. Разред
- 5. Разред
- 6. Разред
- 7. Разред
- 8. Разред
- 9. Разред
